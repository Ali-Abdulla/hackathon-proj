
# Договір послуг та його правове регулювання в Україні

## Юридичне визначення

За договором про надання послуг одна сторона (виконавець) зобов'язується за завданням другої сторони (замовника) надати послугу, яка споживається в процесі вчинення певної дії або здійснення певної діяльності, а замовник зобов'язується оплатити виконавцеві зазначену послугу, якщо інше не встановлено договором (частина 1 статті 901 Цивільного кодексу України).

## Форма договору

Відповідно до положень статті 208 Цивільного кодексу України правочини, які укладаються між юридичними особами, між фізичною та юридичною особою, та правочини фізичних осіб між собою на суму, що перевищує у двадцять і більше разів розмір неоподатковуваного мінімуму доходів громадян, мають бути в письмовій формі.

Під письмовою формою потрібно розуміти класичний паперовий контракт з підписами сторін або оформлений в електронному вигляді.

Водночас відповідно до частини першої статті 218 ЦК України недодержання сторонами письмової форми правочину, яка встановлена законом, не має наслідком його недійсність, крім випадків, встановлених законом.

## Публічний договір

Відповідно до частини 1 статті 633 Цивільного кодексу України публічним є договір, в якому одна сторона - підприємець взяла на себе обов'язок здійснювати продаж товарів, виконання робіт або надання послуг кожному, хто до неї звернеться (роздрібна торгівля, перевезення транспортом загального користування, послуги зв'язку, медичне, готельне, банківське обслуговування тощо).

Публічний договір є офертою.

Відповідно до частини 1 статті 638 Цивільного кодексу України договір укладається шляхом пропозиції однієї сторони укласти договір (оферти) і прийняття пропозиції (акцепту) другою стороною.

## Доктрина venire contra factum proprium

Відповідно до пункту 6 статті 3 Цивільного кодексу України діє доктрина venire contra factum proprium (заборона суперечливої поведінки); у праві України зазначена доктрина проявляється, зокрема, у кваліфікації певних поведінкових актів (так званих конклюдентних дій) особи - сторони правочину як волевиявлення, яке свідчить про вчинення правочину, зокрема про його схвалення.

Отже, якщо конклюдентні дії сторони свідчать про намір укласти договір, то така сторона не вправі посилатися на неукладеність договору.

## Процес укладення договору в Smart Posluhy

В Smart Posluhy використовується наступна послідовність дій сторонами договору послуг:

1. Бізнес публікує на своєму сайті публічну оферту, в якій зазначає, які послуги надає та зазначає, що при зверненні до нього клієнта він оновлює смарт контракт {smart contract address}, викликаючи функцію `addServiceType()`, в якій зазначає додаткові характеристики послуги, після чого у клієнта з'являється можливість викарбувати NFT.

2. Карбування NFT слід вважати прийняттям клієнтом умов оферти та взяттям на себе зобов'язання по сплаті послуги.

3. В разі отримання послуги, але її не сплати, бізнес має право звернутися до суду за захистом своїх порушених прав.

Таким чином, мінт NFT - це прийняття акцепту у вигляді конклюдентних дій (дії особи, що виявляють її волю встановити правовідношення, але не у формі усного чи письмового волевиявлення, а своєю поведінкою, щодо якої можна зробити певний висновок про конкретний намір).

Тобто мінт NFT свідчить про те, що договір про надання послуг є укладеним.
